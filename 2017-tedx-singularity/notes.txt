تاکید بیشتر روی یادگیری ماشینی



هیجان انگیزترین، بزرگترین یا غیرقابل تصور خبر علمی که الان به شما بگن چیه؟ درمان سرطان؟ رفتن به مریخ؟ انرژی بی انتها؟ نامیرایی؟ هر کدوم رو که بگین، من یه چیز بزرگتر دارم که بگم «همه چیزهایی که گفتم با هم، یکهویی!». غیرقابل باوره؟ بله. غیر ممکنه؟ نه! وحشتناک هم هست.. اگر فکر می کنین این وحشتناکه .. یا این... یا این یا این 

[پوسترهای وحشتناک]

به نظرم عمق ترس رو ندیدین.. و عمق امید رو... در واقع برای من همه ما - بخصوص شما جوونترها - اتفاق بزرگ/ترسناک/امیدبخش و هر صفت دیگه ای که تصور کنین اینه:

[نمایش نمودار رشد سرعت کامپیوترها]


این نمودار عجیب ترین چیز جهانه و اتفاقا هر بار که بهش نگاه می کنیم تغییر خاصی نکرده و پیش بینی هاش درست است و این عجیبترش هم می کنه! این نمودار یک زمانی پیش بینی کرد که سرعت کامپیوترها داره هر دو سال دو برابر می شه.. هر دو سال دو برابر.


[ میریم سراغ نمودار و نشون می دیم که در زمان های گذشته چقدر بامزه بوده و چقدر اختلاف داشته با انسان و موش و غیره ولی همینطور که داریم توضیح می دیم نمودار داره جلو می یاد، صدا رو ترسناک می کنیم و کمی نگران و می بینیم که واقعا داره به موش و خیلی زود به آدم می رسه]


دو برابر... اینجا هم دو برابر.. و البته بازهم دو برابر. کامپیوترها به شکل جدی دارن مغز ما رو تهدید می کنن. حداقل سرعتش رو. ما وقتی کامپیوتر رو اختراع کردیم کاملا چیزی احمق می دونستیمش که با کمک ما می تونست کارهای خیلی خیلی خنگ رو دقیق انجام بده. مثلا جمع زدن عددها یا میانگین گرفتن از معدل ها. تنها حسنش به ما این بود که اشتباه نمی کرد، هنوز نمی کنه. ولی کم کم کامپیوترها پیش اومدن و هر سال دو برابر سریعتر شدن و هر سال دو برابر سریعتر و الان تقریبا در هر چیزی که ما اسمش رو «هوش» می ذاریم، مداخله واقعی دارن و در بهترین بازی های مبتنی بر «هوش» ما تقریبا هیچ شانسی برای پیروزی در برابرشون نداریم. 


من که بچه بودم مادرم برام تعریف می کرد که چطوری با هیجان بیدار موندن تا مسابقه محمد علی کلی رو ببینن و من می تونم برای شما تعریف کنم که چطوری با هیجان مسابقه شطرنج کاسپاروف و دیپ بلوی آی بی ام رو نگاه کردم و بالاخره شاهد بودم که یک کامپیوتر تونست قهرمان جهان رو شکست بده. حالا قهرمان جهان مگنوس کارلسن است که اصولا با کامپیوتر بازی نمی کنه چون یک لپ تاپ بسیار ساده رومیزی هم به راحتی می تونه شکستش بده. الان کامپیوترها .. دارن هی دو برابر می شن [اشاره به نمودار]


اما این دو برابر شدن یک نقطه حساس داره. جایی که بهش می گیم سینگولاریتی. سینگولاریتی.


[پرزنت رو عوض می کنیم به سینگولاریتی. تعاریف مختلفش در علوم مختلف]


سینگولاریتی (ریاضیات): نقطه ای که یک مفهوم ریاضی درست تعریف نشده یا درست رفتار نمی کند. مثلا بینهایت

سینگولاریتی (سیستم‌ها): نقطه‌ای که یک تغییر کوچک می‌تواند باعث تفاوتی بزرگ شود

سینگولاریتی (مکانیک): وضعیتی یا حالتی از یک ماشین یا مکانیزم که رفتارش غیرقابل پیش بینی است.


سینگولاریتی (آینده‌نگری): زمانی فرضی در آینده که هوش مصنوعی از هوش انسانی پیشی می‌گیرد




من گفتم دو برابر؟ در یک زمان ثابت؟ الان نمودار کمی فرق کرده. تابع ما نمایی است. خیلی سریعتر از اونی که فکر می کردیم داریم می رسیم به اونجا! تازه اینجا فقط بحث سرعت است. اگر پول رو فکر کنیم یا حتی وزن رو. به وزن نگاه کنین. 


[ عکس هارد قدیمی که با جرثقیل جابجا می شد]


این هارد سال فلان است، هارد بچگی من اینه [هارد بیست مگ] و هارد فعلی ما اینه و بعد این [یو اس بی دیسک کوچیک] و ده سال بعد ... من این رو تو ساختمون داشتم، اون یکی رو توی کامپیوتر رومیزی، بعدی رو تو لپ تاپ و این رو توی جیبم. بعدی کجاست؟ توی مغزم؟ همه چیز داره سریع می شه و به زودی از من و شما جلو می زنه. تا جایی رو می تونیم بفهمیم ولی از جایی به بعد قابل درک نیست. اگر کامپیوترها از ما سریعتر یاد بگیرن، سریعتر کشف کن و ... چی می شه؟ من بعدش رو نمی فهمم! هوش مصنوعی از هوش انسان جلوتر است و وقت نداره دقیق به من توضیح بده.


[ دوباره اسلاید تعاریف سینگولاریتی ]


در این نقطه من نمی دونم چی می شه. و این نقطه دور نیست. فعلا تخمین سینگولاریتی در هوش مصنوعی حوالی سال ۲۰۴۰ خواهد بود. وقتی هم از هوش مصنوعی حرف می زنیم داریم از تجمیع دانش حرف می زنیم. دانشی که خود به خود شروع می کنه زیاد شدن و تحلیل شدن و نتیجه دادن. الان تو شطرنج بزرگترین قهرمان های جهان با کامپیوترها چک می کنن که حرکت خوبی که پیدا نکردن در طول بازی چی بوده. در ۲۰۴۰ کامپیوترها همین کار رو با ژن های ما خواهند کرد. ما الان ژن ها رو می شناسیم و حتی در حیوانات چیزهایی مثل ژن‌های عامل موضوعات مختلف رو داریم جدا می کنیم ولی توی سینگولاریتی به نظر می یاد کامپیوتر یک نگاه می ندازه و می گه «فلان چیزو عوض کنی فلان جور می شه که بهتره» و غیره و غیره. 


می گن اگر توی قرن هجده کامپیوتر وجود داشت، حساب می کردن که با توجه به پیشرفت‌های سریع و نیاز زیاد به حمل و نقل و انرژی و «پیشرفت» در قرن ۲۰ جهان زیر پهن اسب دفن خواهد شد. روی جلد یکی از اصلی‌ترین کتاب‌های طرفداران سینگولاریتی یک شمش آلومینیوم کشیده شده، اسم کتاب هم هست «فراوانی». مساله بر می گرده به کمبود زیاد آلومینوم در ابتدای اختراعش و یک چیز لوکس بودن این فلز. حالا که بلدیم درست استخراج کنیم هیچ نگرانی ای ازش نداریم و ورقه های درخشان و جذابش رو روی غذای دلیوری می کشیم و بعد می ندازیم دور. خیلی از ترس های ما ریشه در ناتوانی هامون دارن. در سینگولاریتی بسیاری از اونها رفع می شن. ما اگر تک تک ژن ها رو بشناسیم خیلی از مشکلات سلامتی مون رو رفع خواهیم کرد. بدن ما مشکلات زیادی داره. مثلا روش رسوندن اکسیژن از طریق گلوبول قرمز در پیک مصرف اکسیژن باعث تنگی نفس می شه ولی اگر فقط ۲۵٪ گلوبول‌های قرمز رو با نانوبوت‌های اکسیژن رسان اضافه کنیم احتمالا می تونیم ۱۵ دقیقه بدویم با حداکثر سرعت. این ها الان ساخته شدن ولی قابل دسترسی نیستن. یعنی ما تنکولوژی رو داریم ولی برای همگان نیست. 


به رزونامه‌ها نگاه کنین، از لحظه اختراع چاپ تا همگانی شدنش ۲۰۰ سال طول کشید. از زمان اولین تلفن تا رسیدنش به همه ۵۰ سال بیشتر طول نکشید و از ساخت تا هگانی شدن موبایل فقط ۷ سال. این هم اون یکی جنبه سرعت نمایی است. تکنولوژی ها دارن به سرعت برای همه ما در دسترس قرار می گیرن و قدرت پردازشی موبایلی که الان من در دستم دارم احتمالا با چیزی که رییس جمهوری آمریکا داره تفاوتی نداره - حتی کیفیت صفحه شون هم تقریبا یکیه. اتفاقات در مورد چیزهایی جدید هم همین خواهد بود. چیزهایی که غیرقابل باوره الان در دسترس همه هست. مثلا جیمز باند و ماشینش که توش یک صفحه درخشان نشان می داد الان کجاست و خیابون بعدی رو باید بپیچه!


حالا این سرعت رشد علم همراه می شه با سرعت و دقت در انتقال علم. ماشین ها دارن با هم حرف می زنن و هیچ اشتباهی در انتقال اطلاعات هم ندارن و دقیقا ماشینی که به سیستم اضافه می شه اندازه قدیمی ترین ماشین اطلاعات داره. این رو بذارین کنار ارزونتر و قوی تر شدن دائمی شون و ما آدم ها ... خیلی عقب میافتیم و هیچ چیزی در موردش نمی دونیم. اما .. شاید ما خودمون هم تقویت شدیم! شاید سیناپس های ناکارای مغزمون و انتقال اطلاعات کند و مهمل شیمیایی رو جایگزین کردیم با پالس های الکتریکی یا حتی نوری و چند هزار برابر سریعتر «فهمیدیم». شاید حافظه مون رو گسترش دادیم. شاید ... ما نمی دونیم توی سینگولاریتی چی می شه ولی می دونیم که داره می یاد.


شبیه داستان علمی تخیلی است.... ولی واقعیت اینه که جنبه علمی اش بسیار زیاده و تا الان بسیار خوب پیش بینی کرده اتفاقاتی که اطرافمون می بینیم رو. افرادی مثل هاوکینگ بهش اعتقاد دارن و شرکت هایی مثل گوگل بزرگترین متفکرین سینگولاریتی (مثلا کروزویل) رو استخدام کردن. این اتفاقی است که ما نمی فهمیمش ولی داره می افته. کامپیوترها دارن پیش می یان و من و شما اگر از کامیپوتر درک صحیحی نداشته باشیم، خیلی زودتر از بقیه عقب خواهیم افتاد. هیچ کس تضمین نداده که در لحظه ای که کامپیوترها دانش بشری رو در لحظه چند برابر می کنن و همه مشکلات رو حل می کنن، همه بشرها هم از منافعش استفاده کنن. این کامپویترها در اون لحظه در دست چند شرکت خواهند بود و هیچ کس تضمین نمی ده که محصول بین همه تقسیم بشه. 


اگر می خواین در آینده سهم داشته باشین، لازمه بشناسیمش. پوستر مشهوری هست که می گه

[شما اینجا هستین]

و حالا مهمه که بدونیم اینجا هم که هستیم در این تاریخ خاص اینجا هستیم. و چیزی به این عظمت داره اتفاق می افته و شرکت های بزرگی که نام بردم روش سرمایه گذاری می کنن . تلاش می کنن حداقل براش کمی آماده باشن. واقعیت اینه که اگر ما سهممون رو از سینگولاریتی نخوایم، هیچ کس نمی یاد داوطلبانه به ما سهم بده. ما باید روی شیوه پیشرفت کامپیوترها دید داشته باشیم. حوزه هایی که داره به سرعتی انفجاری رشد می کنه (مثلا انرژی های پاک) رو فعالتر دنبال کنیم و روشون سرمایه گذاری (مالی فقط نه... علمی!) کنیم و از کتابی که ۱۰ سال پیش که هیچ.... ۳۰ سال پیش هم مرجع درسی بود فراتر بریم. دعواهای کوچیک و تو سر و کله زدنمون رو کنار بذاریم و بدونیم که علم داره پیش می ره و از ما جلو می زنه. اگر ما دقیقا اون کسی نیستیم که علم رو پیش می بره، ما دقیقا کسی هستیم که از علم عقب می مونه. کامیپوترها دارن دنیا رو بر می دارن و هر چیزی که قبلا دست آدم ها بوده رو کنترل می کنن. اگر ما کسی نیستیم که کارها رو تحویل کامیپوتر می ده، ما دقیقا کسی خواهیم بود که کامیپوتر داره کارش رو ازش می گیره. 


به جای تموم کردم با خطر ، سراغ این بریم که جهان بزرگه، زندگی ادامه داره، نگرانی هاتون رو با این چیزهای بزر بسنجین و ببینین چی می شه (:



علم به سرعت در حال پیشرفته. ما این رو درک می کنیم ولی کسانی هم هستن که می گن ما این رو درک نمی کنیم. کامپیوترها دارن سریعتر می شن ولی مشکلات بشر هم به نظر ما دارن بزرگتر می شن. آیا این دو تا د رجایی به هم می رسن؟‌ آیا ما می تونیم معضلاتی که این روزها می بینیم، از کمبود آب تا آلودگی هوا تا بیماری ای مثل ایدز رو درمان کنیم؟ آیا در اون مدت مشکلات بزرگتری بروز نمی کنن؟‌ قانونی می گه قدرت کامپیوترها هر دو سال دو برابر می شه. اگر اینطور باشه، جواب ما چیه؟ جواب بعضی ها اینه که کار به جایی می رسه که سرعت رشد اونقدر زیاد می شه که ما دیگه حتی نمی فهمیم چی شده، لم می دیم یه گوشه و فقط نگاهش می کنیم. به این می گن سینگولاریتی. جادی در مورد سینگولاریتی باهامون صحبت می کنه. 


